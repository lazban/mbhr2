---
title: "TITLE"
slug: "SLUG"
description: "DESC"
draft: false
date: 2021-08-28T07:00:00+01:00
weight: 03
# aliases: ["/first"]
categories: ["cinema e città"]
tags: []
author: ""
# author: ["Me", "You"] # multiple authors
showToc: false
TocOpen: false
hidemeta: false
comments: false
disableHLJS: true # to disable highlightjs
disableShare: false
searchHidden: false
cover:
    image: "/img/series/cinemacitta/COVER.png" # image path/url
    alt: "" # alt text
    caption: "" # display caption under cover
    relative: false # when using page bundles set this to true
    hidden: false # only hide on current single page
---


## Bibliografia Cinema e Città

La città di Metropolis organizza la struttura sociale in verticale: in alto i potenti, i ricchi; in basso i poveri, gli umiliati.

Questa distinzione, la contrapposizione fra le classi benestanti e quelle bisognose, è al centro di moltissimi film e innesca tantissime trame. Ne abbiamo scelto uno, che ci racconta come la città ospiti queste due diverse categorie di persone in una dinamica spesso contrapposta.

***LUCI DELLA CITTA’***, di ***CHARLIE CHAPLIN***. È uno dei film più importanti della storia del cinema.

Charlie Chaplin non ha bisogno di presentazioni. Più di 50 anni di lavoro nel mondo del cinema, a cavallo fra il muto e il sonoro, tra il bianco e nero e il colore, la pantomima e la recitazione intensa.

Di *Luci della città,* 1931, invece si può dire che fu un film molto travagliato, con tre anni di riprese, attori licenziati e vessati sul set... ma ne è uscito un capolavoro di racconto della condizione umana, impoverita dal denaro che distrugge le relazioni.

Per dire: il miliardario se ubriaco è un grande amico, generoso e conviviale; se sobrio, invece, è snob, violento e prevaricatore.

Il film è un misto fra commedia e dramma, dove trovano spazio sia le gag plastiche alla *charlot* che intensi momenti da melodramma.

In *Luci della città,* una giovane fioraia, cieca, siede su un angolo della città a vendere fiori a passanti. Un vagabondo, scambiato da lei per un ricco benestante, se ne invaghisce e, senza mai rivelare il suo stato di indigenza, le rimedia i soldi necessari per fare una operazione per donarle la vista.

Vediamo due clip dal film. Nella prima i due si incontrano. La città è frenetica, indaffarata, per nulla curante del vagabondo e della fioraia...

CLIP 3’

La seconda clip è il finale del film. Di nuovo un angolo di città, dove Chaplin passeggia inosservato, come un fantasma, vestito di nero in mezzo a un gruppo di signorotti vestiti in chiaro che passeggiano veloci, come veloci corrono via le macchine.

Unico a notarlo, altri poveracci, strilloni dei quotidiani, che scherniscono il nostro vagabondo, offendendolo solo perché più povero di loro.

E infine l’incontro con la fioraia, casuale, finalmente guarita, che lo riconosce. La sequenza assomma, nei primi piani su Chaplin e Virginia Cherrill, splendida, un mix di sensazioni che gelano il sangue: la vergogna, la delusione, la speranza e, forse, ma forse no, l’amore.

CLIP 5’

È interessante che Chaplin non sia chiarissimo sul finale. Che cosa pensi la fioraia del suo benefattore che si dimostra un vagabondo, non è espresso in modo netto. La donna è contenta, ma anche delusa. Forse, non è possibile accettare il vagabondo se non per compassione. Una volta che ha riacquistato la vista, la donna è entrata nella società ed è vittima dei pregiudizi che la città impone distinguendo i vestiti eleganti dai vestiti con le pezze nel sedere.
