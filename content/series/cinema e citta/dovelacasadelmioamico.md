---
title: "TITLE"
slug: "SLUG"
description: "DESC"
draft: false
date: 2021-08-28T07:00:00+01:00
weight: 05
# aliases: ["/first"]
categories: ["cinema e città"]
tags: []
author: ""
# author: ["Me", "You"] # multiple authors
showToc: false
TocOpen: false
hidemeta: false
comments: false
disableHLJS: true # to disable highlightjs
disableShare: false
searchHidden: false
cover:
    image: "/img/series/cinemacitta/COVER.png" # image path/url
    alt: "" # alt text
    caption: "" # display caption under cover
    relative: false # when using page bundles set this to true
    hidden: false # only hide on current single page
---


## Bibliografia Cinema e Città

Facciamo un giro del mondo con alcuni importanti registi stranieri che ci consentono di mostrare come il cinema ha raccontato le città, nei diversi tempi e alle diverse longitudini.

Partiamo con **KOKER**, un villaggio nel nord dell’Iran non lontano dal mar Caspio. Qui ci porta **ABBAS KIAROSTAMI**.

Kiarostami, nato a Tehran nel 1940 e morto nel 2016, è uno dei più influenti e significativi registi iraniani, uno del primi ad essere riconosciuto anche all’estero con film come *Close-up*, *Il sapore della ciliegia*, *Sotto gli ulivi* ed altri. Kiarostami è importante perché la sua arte ha attraversato momenti cruciali della via dell’Iran, dallo Shah a Khomeini e lui è sempre riuscito a raccontare la realtà che vedeva, cercando anche di coglierne l’essenza.

Un ricordo di Kiarostami su Il Manifesto -\> <https://ilmanifesto.it/kiarostami-il-sapore-della-realta/>

A Koker, Kiarostami ha girato diversi film, tanto che alcuni critici hanno etichettato con il termine “trilogia di Koker” tre film del maestro: *E la vita continua*, *Sotto gli ulivi* e il film di cui parleremo brevemente oggi: ***Dov’è la casa del mio amico?***

*Dov’è la casa del mio amico?* è il titolo italiano del film che però sarebbe stato meglio tradurre con *Dov’è la casa dell’amico?.* Il film è infatti dichiaratamente ispirato ad una poesia di Sohrab Sepehri poeta iraniano più o meno coevo di Kiarostami, il cui primo verso è appunto “Dov’è la casa dell’Amico?”. (<https://www.nuovaciminiera.it/2019/12/04/nel-bel-mezzo-della-parola-giorno-vedremo-nascere-il-giorno-quattro-poesie-di-sohrab-sepehri-tradotte-da-francesco-occhetto/>)

Ad ogni modo, *Dov’è la casa del mio amico?,* realizzato nel 1987, è il primo lungometraggio importante di Kiarostami (proiettato anche al festival di Locarno) ed è di una semplicità disarmante: un bambino vuole fare una buona azione, non trova nessun adulto che lo aiuti, ci prova da solo, fallisce, ma poi, in uno dei più bei finali della storia del cinema, risolve comunque il problema.

*Dov’è la casa del mio amico?* parla di come le generazioni non si parlano o, meglio, di come i problemi posti dai bambini e dalle bambine non trovino spazio e tempo nelle menti degli adulti, spesso troppo impegnati a mandare avanti il mondo come hanno sempre fatto, sostenendo la tradizione.

Per il nostro fine di oggi, leggere come il cinema racconta la città, il film di Kiarostami ci mostra la realtà di Koker, fatta di fango e di abitazioni approssimative, e popolata da adulti che ripetono le stesse azioni acriticamente e un bambino che vuole fare qualcosa di diverso per aiutare il suo amico.

CLIP 10’
