---
title: "TITLE"
slug: "SLUG"
description: "DESC"
draft: false
date: 2021-08-28T07:00:00+01:00
weight: 04
# aliases: ["/first"]
categories: ["cinema e città"]
tags: []
author: ""
# author: ["Me", "You"] # multiple authors
showToc: false
TocOpen: false
hidemeta: false
comments: false
disableHLJS: true # to disable highlightjs
disableShare: false
searchHidden: false
cover:
    image: "/img/series/cinemacitta/COVER.png" # image path/url
    alt: "" # alt text
    caption: "" # display caption under cover
    relative: false # when using page bundles set this to true
    hidden: false # only hide on current single page
---


## Bibliografia Cinema e Città

Quindi,

*Metropolis* costruisce una città, un mondo, una struttura sociale. E lo fa grazie a degli architetti, degli artigiani e degli specchi.

Il cinema da sempre si occupa di questo, costruire mondi e non soltanto in senso fisico, architetturale. Il cinema può anche costruire l’immaginario collettivo su intere popolazioni e tradizioni.

Per far questo, Disney è un buon esempio da guardare perché negli ultimi anni ha costruito storie ambientate nei quattro angoli del pianeta. Pensate a *Mulan* e *Oceania* di Disney Animation o *Ratatuille* e *Ribelle - The brave* della Pixar.

Restiamo sulla Pixar diamo un occhio a due film: COCO e LUCA.

***COCO***, 2017, Oscar e Golden Globe come miglior film d’animazione, è ambientato in una immaginaria, ma molto credibile, città messicana di qualche anno fa e l’intero film si svolge intorno al Dia de Muertos importante festa popolare messicana. L’inizio del film dipinge non soltanto la città ma anche le relazioni sociali. Il rito del cibo, il rito dei morti, i suonatori per strada, i cani randagi, i mercati, la vita nella piazza...

Lo ascoltiamo in lingua originale.

CLIP 4’

Avete ascoltato la versione originale. Che, essendo un film americano, è parlato in inglese. Ma non vi saranno sfuggite alcune espressioni in spagnolo, la lingua che si presume parlino i protagonisti, essendo abitanti del Messico.

Questo è un percorso di costruzione dell’immaginario della città e dei popoli, che esporta modi di dire in lingue straniere che si mescolano nel parlato.

Ma in ***LUCA***, il film di cui parliamo adesso, hanno fatto di più!

LUCA, 2021, più recente film della Pixar, con una distribuzione accidentata per via del Covid. La Vicenda è  ambientata qui vicino: a Portorosso, luogo immaginario delle cinque terre.

Anche qui, per il pubblico americano e mondiale, viene costruito questo borgo in riva al mare dove si muovono due ragazzi. Luca e Alberto sono due pesci che assumono sembianze umane solo fuori dall’acqua e sono innamorati della Vespa. Luca e Alberto decidono di uscire dall’acqua, rimediano due vestiti ed entrano nel paese di Portorosso.

CLIP 3’

Qui ci sono molti più inserti in lingua italiana, alcuni anche molto curiosi come “Santa Mozzarella” che probabilmente nessun italiano ha mai usato. E guardando il film per intero, si noterà l’esagerato gesticolare dei personaggi.

A noi sembrerà poca cosa, ma per molti bambini e molte persone nel mondo, sarà Giulia o gli anziani di Portorosso a costituire l’immagine dell’italiano medio.

Ma andiamo avanti.

I più attenti avranno notato che i muri dell’immaginaria Portorosso sono tappezzati da poster cinematografici fra i quali...

IMMAGINE

... quelli di ***VACANZE ROMANE***, *Roman Holiday*, commedia di William Wyler del 1953 con Gregory Peck e Audrey Hepburn...

CLIP

... che rese famosa nel mondo la Vespa Piaggio, Audrey Hepburn e, naturalmente, Roma.

Ma per farci vedere le meraviglie di Roma, interrompiamo la clip di *Vacanze Romane* e vediamo un’altra cosa più curiosa.

I film che fanno gli interessi delle pro-loco di mezzo mondo non sono pochi e non sono neanche una novità del cinema moderno.

L’ultimo contributo che vediamo prima della pausa, viene ancora dalla Cineteca di Bologna che insieme a varie altre istituzioni di altre nazioni, ha restaurato dei piccoli film dei primi anni del secolo scorso.

Una delle prime cose che fecero i Fratelli Lumiere subito dopo la presentazione della meraviglia del cinema nel 1895, fu quella di mandare operatori in giro per la Francia (e non solo) a realizzare piccoli film che potessero poi essere proiettati per raccontare il mondo. E così, anche altri produttori, andarono avanti per anni

Quello che vediamo qui, è un piccolo film di 4’, del 1911. _**A TRAVERS LES RUINES DE LA ROME ANTIQUE∫**,_ ritrovato e restaurato dalla Cineteca di Bologna in questa copia con didascalie portoghesi (perché poi questi film facevano il giro d’Europa).

Questo piccolo capolavoro ci mostra i tesori di Roma come non li abbiamo mai visti, dimostrandoci una volta di più l’immenso potere del cinema di rappresentare, e, come abbiamo già visto e come vedremo dopo l’intervallo, di raccontare e creare le città.

CLIP 4’

---

A questo sito una serie di foto sui luoghi che hanno ispirato Coco.

<http://movietravel.org/blog/coco-location-messico>
